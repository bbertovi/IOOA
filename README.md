# IOOA
U informacijskom sustavu omogućeno je obavljanje sljedećih poslova: evidencija kupaca, evidencija artikala, ugovaranje prodaje i izrada izvještaja. Evidencija kupaca se obavlja na temelju osobnih podataka kupaca. Ukoliko se radi o novom kupcu, unose se njegovi osobni podaci u sustav (ime, prezime, OIB, adresa, kontakt broj, e-mail) te se upisuje jedinstvena šifra tog kupca u sustav. Evidentiranje artikala temelji se na podacima o artiklima koji pristižu iz odjela nabave. Podaci artikla su: naziv artikla, cijena artikla i šifra artikla.
Nakon što kupac iznese svoje zahtjeve, izrađuje mu se ponuda. Ponuda sadrži podatke: šifra kupca, datum izrade ponude, broj ponude, šifra artikla, naziv artikla, cijena artikla, količina, iznos i ukupna cijena. Ponuda se daje kupcu na uvid. Ukoliko kupac prihvaća ponudu, slijedi proces izrade fakture. Faktura sadrži sve podatke sa ponude (broj ponude, datum izrade ponude, šifra kupca, šifra artikla, naziv artikla, cijena artikla, količina, iznos, ukupna cijena) i broj fakture te datum izdavanja fakture.
Informacijski sustav također omogućuje izradu izvještaja o kupcima, artiklima, ponudama i fakturama koji se dostavljaju voditelju na njegov zahtjev.
